# Projekt R - opis
Ideja projekta je promicanje suradnje studenata i nastavnika u timskom okružju tijekom izrade praktičnog rješenja
određenog programskog ili sklopovskog problema. Studenti rade na projektima različitih tema u grupi od 3 ili više studenata,
u pravilu pod vodstvom svog mentora. Izuzetak su grupe koje su formirane od studenata sa različitim mentorima, gdje studenti
rade pod vodstvom više mentora od čega mentori dogovaraju koji je mentor glavni voditelj projekta. 
Projekti uključuju istraživanje potrebne literature, analizu eventualnih sličnih problema i rješenja, identifikaciju zahtjeva
i potreba vezanih uz projekt, definiranje tehničkih ciljeva, planiranje i upravljanje vremenom, kreiranje alternativnih rješenja,
donošenje odluka, implementaciju i isporuku rješenja, pisanje tehničke dokumentacije i prezentaciju.
